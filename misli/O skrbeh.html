<p>»Zato vam pravim: Ne skrbite za svoje življenje, kaj boste jedli ali kaj boste pili, in ne za svoje telo, kaj boste oblekli. Ali ni življenje več kot jed in telo več kot obleka?  Poglejte ptice neba! Ne sejejo in ne žanjejo niti ne spravljajo v žitnice, in vendar jih vaš nebeški Oče hrani. Ali niste vi več vredni kot one? Mt 6,25-26</p>
<p>Kako to, da smo ljudje v skrbeh zaradi tako majhnih s stvari (npr. uspeh v šoli, zamujanje na avtobus, ...), zakaj teh preprostih stvari ne zaupamo Bogu. Zaupamo mu pa našo največjo skrb; torej sodbo po naši smrti.</p>
<p>Ali so ovce v skrbeh, kdaj jih bo pastir odpeljal na pašo in kaj jim bo dal za jesti. Jezus je dobri pastir. Zakaj bi torej ljudje skrbeli glede življenja, ko pa lahko vse zaupamo Bogu. O tem govori tudi psalm 23.</p>
<p>To pa naj ne vodi v brezdelje, kajti človek, ki ne naredi ničesar se počuti neizpolnjeno, zapadel bo v depresijo in na koncu se bo zgodilo da si bo ogledoval nepomembne internetne posnetke, ne da bi jih sploh želel.</p>
<p>Današnji sklep je torej, da naj se ne preobremenjujemo z nepotrebnimi skrbmi in naj jih zaupamo Bogu, našemu Dobremu Pastirju. Bog si želi, da bomo ljudje kar se da srečni, zato naj mu zaupamo in prepustimo, svoje življenje.</p>
<p></p>
