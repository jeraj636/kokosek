<p>SSKJ razlaga besedo Dom, kot prostor, hiša, kjer kdo stalno živi, od koder izhaja, ta razlaga se mi zdi pusta, siva, nepristranska, in nečloveška. Dom je nekaj veliko bolj veličastnejšega, kot samo nek prostor. V tem hitro se razvijajočem se svetu, si sleherni človek ne utegne vzeti trenutka, da bi pomislil, kaj njemu dom sploh pomeni. Morebiti mu pomeni zatišje pred problemi sveta ali pa mu pomeni prostor kamor se zateče po utrujajočem dnevu, da se mu telo spočije in srce umiri. Meni Dom pomeni izvor globoke notranje sreče. Spomnim se trenutka, ko sem po tednu šotorjenja v naravi, prestopil prag domače hiše, zavohal sem vonj sveže pečenega domačega kruha in mojo bit je po razburljivem tednu preplavil mir. Ko tavam daleč od doma po umazanih tujih poteh in ko se spomnim na Dom se mi v prsih zgane srce in po licu mi steče solza. Vsak človek ima svojo razlago doma, vsem pa je skupno, da je to prostor, ki ga imamo najraje na svetu.</p>
