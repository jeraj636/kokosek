<p>Tako prikupna, nadvse uporabna stvar, ki nam lajša življenje. Kot ste verjetno že lahko ugotovili, moji preljubi bralci in bralke, danes bo branja o avtobusu. Če morda ne veš, kaj je to: Avtobus je tista »škatla«, na štirih kolesih, ki te pripelje od točke A do točke B. Praktično nihče ne ve, kdaj so se pojavili. Mnogi mislijo, da so prišli s Kitajske v času antične Grčije, ampak to prepričanje je napačno! Na zemlji so bili prvič opaženi, ko so se v njih pripeljali vesoljci, da bi v Bosni in Hercegovini postavili piramide. Tako so poleg piramid zemlji zapustili še avtobuse. Dovolj zdaj o zgodovini.</p>
<p>Prej sem omenil, da na nam lajšajo življenje. Verjamem, da so tihi vzrok naše notranje sreče. Če te še nisem prepričal, si predstavljaj sledeče: Je konec prosinca, nastal je pravi snežni metež. Veter močno piha in je tako mrzlo, da zmrzuje sapa. Osamljen/a stojiš na avtobusni postaji in otopelo zreš v Ulično svetilko na drugi strani ulice. Avti brzijo mimo tebe. Ravno ko začneš razmišljati o pomenu življena in o tragični usodi uličnih svetilk. V daljavi opaziš bližajoč se avtobus. Tvoje srce vzkipi od veselja, na ustih se ti izriše nasmeh, poskočiš od neizmerne radosti. Najraje bi poljubil voznika na čelo. Skoraj se že vkrcaš. Izvlečeš svojo urbano, da bi jo prislonil k čitalcu kartic. Ampak zaradi svojega strahu vprašaš voznika: »Boste li vstavili ta čudoviti avtobus v Logatcu?« (namenjen/a si namreč v Logatec). Voznik pa ti z dolgočasnim in mrkim pogledom strogo odgovori: »Mar ne znaš brati? Ta avtobus gre le do Vrhnike.« Te besede ti zarežejo globoko v srce. Žgejo te kot kos žerjavice v duši. Od vsega hudega se ti zvrti v glavi, padeš vznak po stopnicah avtobusa na hladno snežno odejo. Avtobus odpelje, ti pa ostaneš sam. Po nekaj trenutkih vstaneš, nasloniš se na steber avtobusne postaje in čakaš odrešenja. Tako v opori stebra stojiš debelo uro, nato pa spet opaziš avtobus, ki se ti približuje, ta je pravi. Vstopiš se usedeš in v prijetni toploti avtobusa zaspiš vse do Logatca.</p>
<p>Tako zdaj, ko si prepričan/a, da so avtobusi super, ti tukaj podarjam še nekaj pravil za uspešno vožnjo.</p>
<p>Če bi rad spal, se usedi v sprednji del avtobusa, čim dlje os starejših ljudi. Ti imajo namreč težave s spanjem in si pogosto krajšajo čas z govorjenjem.</p>
<p>Če se ne želiš nadihati strupenega plina elektronskih tobačnih izdelkov, se ne usedi v zadnjih pet vrst, tam ljudje pogosto kadijo.</p>
<p>Če ljubiš svoje življenje ne jej hobotnic, rakov, lignjev, školjk, sušija, jajc ki niso kokošja… Prej naštete zadeve so praktično zelenjava. 100% ljudi, ki so jedli zelenjavo je umrlo (Kako je statistika zanimiva!)</p>
<p>Če želiš brati, se usedi na sredino avtobusa, tam je po navadi prižgana luč.</p>
<p>Če želiš biti močan/a, na avtobusu jej žgance ali pa teci gor in dol vzdolž avtobusa dokler ne najdeš najmočnejše osebe. Izzovi jo na dvoboj. (To kar te ne ubije, te naredi močnejšega)</p>
<p>Ne poj, razen če želiš iti ljudem na živce. Petje je tudi ena izmed dobrih taktik iskanja močnih ljudi na avtobusu.</p>
<p>Zazri se v naključno osebo in je ne nehaj gledati.</p>
<p>Ne bodi heroj, če nek prišlek dela dramo in teče gor in dol po avtobusu, ter izziva ljudi na dvoboj, ga ignoriraj, saj boš mogoče končal v dvoboju.</p>
<p>Če ne želiš, da se kdo vsede k tebi se delaj, da spiš ali da si pijan in da bruhaš. Tudi ignoriranje deluje, da se k tebi ne vsede nihče. Bodi tiho in poslušaj, kaj se ljudje pogovarjajo okoli tebe, izveš marsikaj zanimivega.</p>
<p></p>
