<p>Nizko rastoča trava, mi je bila nekoč v veselje. Zdaj ko jo vidim, me le še redko spravi v smeh. Bolj mi je v nadlego. Po njej se plazijo polži in gliste. Na pol gnijoča trava in konjski gnoj jih še posebej privabljata. Uleči bi se moral v to nesnago in tam zaspati. Pritisniti bi moral svojo glavo v trohnobo in jo tam pustiti. Nizkotnež, ki si upa z nogami tlačiti travo čudovitega Božjega stvarstva. Tako bi moral trpeti vsaj eno noč, da bi izkusil in ugotovil, kako lepo je spati na udobnem.</p>
<p> Izkusil sem podobno. Ni me sram priznati. Ko se spomnim tiste noči, me še vedno zmrazi. Spomin na to noč mi ne da miru. Legel sem na mrzla tla. Pokrit sem bil, lahko bi se reko z ničimer. Zaradi utrujenosti sem zaspal v trenutku. Celo noč je čezme pihal hladen veter. Začel sem se tresti. Tresel sem se vse do jutra in nisem zaspal nazaj. Zbudil sem se z strašanskim glavobolom, in z močno bolečino v grlu. Želel sem popiti nekaj čaja, da bi se pogrel, ampak ga od večera ni ostalo nič več. Slovenski pregovor pravi: »po jutru se dan pozna!« in to jutro je naznanilo slab dan.</p>
<p></p>
