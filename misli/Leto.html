<p>Poglej bralec na življenje svoje! Je vredno brati to ničevo čtivo? Če je odgovor da: hvala ti, torej brez tebe bi že davno bil obupal nad spletiščem Kokošek. Leto je minilo in Kokošek še vedno deluje. Veselite se in radujte se! To vam pravim: »Kokošek bo ostal in ostane med nami še lep čas!«</p>
<p>Če skupina zlobnežev poskuša uničiti Kokoška, bodo morali prej ubiti mene. Če tudi jim uboj uspe. Se sam izgrebem iz groba in ga popravim. Kokošek bo ostal. Če me odvržejo na samoten otok, kjer so strupene kače in nadležni komarji, plaval bom, dokler ne najdem Kokoška in ga popravim. Ni nadloge, ki bi me ločila od Kokoška.</p>
<p>O, kako žalostno bi bilo življenje brez Kokoška. Po svetu bi se vlekel kot nagravžen smrkelj, sključenih ramen, brez veselja na bledem obrazu. Z deževnim oblakom v svojih mislih. Bil bi kot senca.</p>
<p>Očala človeku pomagajo za vid, avtobus za premikanje in obleka za mraz. Kokošek človeku pomaga pri vseh aspektih življenja. Zato ga le uporabljajte še naprej.</p>
<p></p>
