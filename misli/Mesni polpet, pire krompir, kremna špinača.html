<p>Nekaj stvari se lahko naučimo od krokzja. Lahko se naučimo spoštovati hrano, ne glede na to, kakšnega okusa je, lahko se tudi naučimo, da pri hrani izged ni vse, pa tudi da ni vse zlato, kar se sveti. Največja lekcija pa je seveda vzrajnost, ne samo pri požiranju navidezno neužitne snovi (to seveda pride prav pri najrazličnejšemu tihotapljenju), ampak tudi v drugih pogledih. Da, nikoli se ne smemo predati, in tudi kroky se ni predal.</p>
<p>In posledice so opazne: danes pire ni bil popolnoma zanič. Seveda ni bil nič posebnega, in če bi imel višje standarde, o tem sploh ne bi tako razpredal. Imel je okus, in to čisto navaden okus po pireju. Tudi ni bil popolna brozga. To spremembo z veseljem pozdravljam.</p>
<p>Tudi špinača sploh ni bila slaba po okusu, bila pa je zelo vodena in me je zato spominjala na nekaj, kar sem videl v hollywoodski uspešnici Predator (1987) z Arnoldom Schwarzeneggerjem v glavni vlogi. Pošast 'predator' je imela prav tako kri, le da je bila nekako florescenčna.</p>
<p>Žal pa se najšibkejša točka te malice prav v njenem srcu - v njenem mesnem polpetu. Meso naj bi bilo najboljši del vsake malice, vendar v tem primeru ni tako. Okusa nima skoraj nič. Najbrž ne bi bilo drugače, če bi žvečil preperelo gumo. Žal ta industrijski slop bolj malo spominja na pravo meso.</p>
<p>Čeprav so sestavni deli manj gnusni kot ponavadi, je vse skupaj na koncu kljub temu malo sluzasto in dolgočasno in komaj sem se prebil skozi dve porciji. Seveda sem si pri tem mogel pomagati s sokcem +, ki je bil danes še posebej dober ledeni čaj. 3/5. OK.</p>
<p></p>
